# Progetto Lazzaro II

- https://github.com/tajmone/lazzaro2

Benvenuti al progetto «Lazzaro II» per la preservazione del patrimonio storico dell'Interactive Fiction italiano.

Creato in data 2019/05/16 da [Tristano Ajmone].

-----

**Indice dei contenuti**

<!-- MarkdownTOC autolink="true" bracket="round" autoanchor="false" lowercase="only_ascii" uri_encoding="true" levels="1,2,3" -->

- [Introduzione](#introduzione)
- [Partecipazione](#partecipazione)

<!-- /MarkdownTOC -->

-----

# Introduzione

Ispirato al [Progetto Lazzaro] che, dalla fine degli '90 al 2006, si dedicò alla ressurezione delle avventure testuali che negli anni '80 vennero commercializzate nelle edicole italiane, tramite cassette audio per gli homecomputer, questo nuovo progetto si prefigge lo scopo di preservare il patrimonio italiano dell'Interactive Fiction.

L'obiettivo è quello di archiviare più materiale possibile sullo [IF Archive], licenza permettendo. Purtroppo, molti dei portali storici di riferimento per l'Interactive Fiction italiano non sono più online, e il rischio è che col passare del tempo materiale prezioso vada perso nell'oblio.

Questo repository servirà come punto di raccordo per coordinare i lavori di recupero e archiviazione, stilando elenchi del materiale già presente sullo IF Archive e quello mancante, e svolgendo ricerche per determinare autori, licenza d'uso, e altre informazioni utili per recuperare avventure testuali, applicativi e documenti sul tema, per poi presentare una richiesta d'archiviazione formale allo IF Archive.

Il manutentore del progetto, in passato, ha già recuperato e archiviato materiale di questo tipo sullo IF Archive — ad esempio, recuperando tutti i numeri in PDF della rivista _[Terra d'IF]_, di cui solo pochi numeri erano stati archiviati prima della chiusura del sito della rivista, e ottenendone [l'archiviazione su IF Archive][Terra IFArchive].

Lo scopo ultimo non è quindi quello di archiviare su questo repository il materiale da salvaguare, bensì di organizzarne il recupero e farlo pubblicare sullo IF Archive.

# Partecipazione

Il progetto è aperto a chiunque fosse interessato all'opera di preservazione e desideroso di aiutare con le ricerche o sottoponendo del materiale di cui preserva copia sul proprio computer.

Allo stato attuale non è ancora stata delineata una modalità organizzativa per il progetto, ma sicuramente verrano creati una serie di documenti per raccogliere riferimenti al materiale di interesse, aggiungendo link, descrizioni, e altre informazioni utili.

Gli [issues] di questo repository sono disponibili per segnalare materiale, discutere strategie, porre domande e avanzare proposte.


<!-----------------------------------------------------------------------------
                               REFERENCE LINKS                                
------------------------------------------------------------------------------>

[issues]: https://github.com/tajmone/lazzaro2/issues "Vedi gli issues del progetto"

[IF Archive]: https://www.ifarchive.org/ "Visita lo IF Archive"

[Progetto Lazzaro]: http://ifitalia.oldgamesitalia.net/pmwiki/pmwiki.php?n=Main.ProgettoLazzaro

[Terra d'IF]: https://github.com/tajmone/Archivio-AT-Tristano/tree/master/Terra_dIF
[Terra IFArchive]: http://ifarchive.org/indexes/if-archiveXmagazinesXTerra.html "Vai alla sezione 'Terra d'IF' sullo IF Archive"

<!-- persone -->

[Tristano Ajmone]: https://github.com/tajmone "Visita il profilo GitHub di Tristano Ajmone"


<!-- EOF -->
